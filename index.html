<!DOCTYPE html>
<html lang="no">
<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <link rel="stylesheet" href="style.css">
    <title>En bridgehistorie</title>
</head>
<body>
    <h1>En bridgehistorie</h1>

    <p>
        Bridgelitteraturen har en egen sjanger, humorbøkene, hvor følgende tema stadig vekk går igjen.
        En (kanskje ikke så altfor begavet) klubbspiller havner i en merkelig auksjon, sitter igjen med
        en kontrakt som ser ut til å være ganske så håpløs, og skal også få gleden av å styre
        spilleføringen. 
    </p>

    <p>
        Der sitter man og tenker mest på hvordan man skal unngå at det blir altfor
        mange bet så man ikke taper ansikt fullstendig. Spillefører klarer så på mirakuløst vis å få
        kontrakten (gjerne en slem) til å stå. Han nærmest snubler og idiotspiller seg til mål, de andre
        spillerne, og bakspillerne i publikum, kan egentlig bare måpe over hva som akkurat har skjedd.
        Ekspertene i klubben snøfter med avsky.
    </p>

    <p>
        Jeg tror jeg forstår litt bedre hvordan det må være for disse karakterene nå.
    </p>

    <img id="normal" src="ns.png" />

    <p>
        Auksjonen sitter litt vagt i minnet (kanskje jeg <b>forsøker</b> å glemme den), men Øst passet 
        som giver, jeg åpnet i hjerter, Vest meldte inn i kløver, makker foretrakk spar. Jeg liker 
        hånden min, og at makker tydeligvis har noen verdier å komme med, men spar er ikke noen aktuell
        kontrakt i min verden.
    </p>

    <p>
        Øst våkner opp for å støtte sin makker og jeg hopper i ruter. Dette ble startskuddet til en 
        meldekrig hvor jeg er usikker på om det egentlig er motstanderne eller makker jeg kjemper
        mot, for makker liker nemlig spar! Dette kan bare ikke ende godt. Jeg insisterer på hjerter,
        makker foretrekker 6 ruter, som blir doblet. Doblingen skremmer meg til å prøve 6 hjerter,
        som selvfølgelig også blir doblet. Herregud, hva har jeg gjort nå?
    </p>

    <p>
        Vest spiller ut kløveress og kongen til trumf, og jeg kjenner på kvalmen når jeg ser en tett ruter og en hjertertaper.
        Jeg topper hjerteren i selvforakt, og...
    </p>

    <img id="full" src="full.png" />

    <p>
        Holder på å daue av latter ved bridgebordet, faller av stolen, og er sjeleglad for at fargen
        sitter jevnt i 36% av tilfellene.
    </p>
</body>
</html>